<div><div class="h03-article-text-plank text parbase aem-GridColumn aem-GridColumn--default--12">
<p>Dankzij de integratie van Dropbox met Zoom kun je:</p>
<ul>
<li>Rechtstreeks vanuit Dropbox Zoom-vergaderingen maken en eraan deelnemen</li>
<li>Onmiddellijk een Zoom-vergadering starten vanuit Dropbox</li>
<li>Dropbox-bestanden presenteren in een Zoom-vergadering</li>
<li>Vanuit Zoom een bericht versturen over een Dropbox-bestand</li>
<li>Automatisch een kopie van opgenomen Zoom-vergaderingen en -transcripten opslaan in Dropbox</li>
</ul>
</div>
<div class="h03-article-text-plank text parbase aem-GridColumn aem-GridColumn--default--12">
<h2>Zoom koppelen aan je Dropbox-account</h2>
<p>Als je Zoom wilt koppelen aan je Dropbox-account, <a href="https://help.dropbox.com/installs-integrations/third-party/connect-calendar?fallback=true">moet je eerst je Google- of Outlook-agenda koppelen aan Dropbox</a>. Nadat je agenda is gekoppeld, voer je de volgende stappen uit om Zoom te koppelen aan je Dropbox-account.<br>
</p>
<ol>
<li><a href="https://www.dropbox.com/nl_NL/login">Meld je aan</a> op dropbox.com.</li>
<li>Klik op het rastersymbool links bovenin.</li>
<li>Klik in het menu op <b>App Center</b>.</li>
<li>Klik op <b>Zoom</b>.<ul>
<li>Als je <b>Zoom</b> niet ziet, gebruik je de zoekbalk in het <b>App Center</b>. </li>
<li>Als je lid bent van een Dropbox Business-team en <b>Zoom</b> niet ziet, heeft je beheerder Zoom mogelijk uitgeschakeld voor je team. <a href="https://help.dropbox.com/teams-admins/team-member/find-admin?fallback=true">Vraag je beheerder</a> om je Dropbox-account te koppelen aan Zoom.</li>
</ul>
</li>
<li>Klik op <b>Koppelen</b> en volg de aanwijzingen.</li>
</ol>
</div>
<div class="h03-article-text-plank text parbase aem-GridColumn aem-GridColumn--default--12">
<h2>Zoom-vergaderingen maken, plannen en eraan deelnemen vanuit Dropbox<br>
</h2>
<p>Je kunt Zoom-vergaderingen maken, plannen en eraan deelnemen, rechtstreeks vanuit de voorbeeldweergave van een bestand in Dropbox. </p>
<p><b>Zoom toevoegen aan een bestaande vergadering vanuit de voorbeeldweergave van een bestand op dropbox.com</b></p>
<ol>
<li><a href="https://www.dropbox.com/nl_NL/login">Meld je aan</a> op dropbox.com.</li>
<li>Klik op de naam van het bestand waarvan je een voorbeeld wilt weergeven.</li>
<li>Klik bovenaan de voorbeeldweergave van het bestand op de profielfoto of initialen van de persoon waarmee je vergadert.</li>
<li>Klik op <b>Zoom-vergadering toevoegen</b>.</li>
</ol>
<p><b>Deelnemen aan een bestaande Zoom-vergadering vanuit de voorbeeldweergave van een bestand op dropbox.com</b></p>
<ol>
<li><a href="https://www.dropbox.com/nl_NL/login">Meld je aan</a> op dropbox.com.</li>
<li>Klik op de naam van het bestand waarvan je een voorbeeld wilt weergeven.</li>
<li>Klik bovenaan de voorbeeldweergave van het bestand op de profielfoto of initialen van de persoon waarmee je vergadert.</li>
<li>Klik op <b>Deelnemen aan Zoom-vergadering</b> naast de vergadering waaraan je wilt deelnemen.</li>
</ol>
<h2>Een Dropbox-bestand presenteren in een Zoom-vergadering</h2>
<p>Zo presenteer je een Dropbox-bestand in een Zoom-vergadering:</p>
<ol>
<li><a href="https://www.dropbox.com/nl_NL/login">Meld je aan</a> op dropbox.com.</li>
<li>Wijs het bestand aan dat je wilt presenteren en klik op het selectievakje dat verschijnt aan de linkerkant.</li>
<li>Klik op het pijltje naast <b>Delen</b> boven de bestandsminiatuur in de rechterzijbalk.</li>
<li>Klik op <b>Zoom</b>. </li>
<li>Klik op <b>ID van Zoom-vergadering invoeren</b> en voer je vergadering-ID in.</li>
<li>Klik op <b>Presenteren</b>.</li>
</ol>
<h2>Vanuit Zoom een bericht versturen over een Dropbox-bestand</h2>
<p>Rechtstreeks vanuit de voorbeeldweergave van een bestand op dropbox.com een bericht versturen in Zoom:</p>
<ol>
<li><a href="https://www.dropbox.com/nl_NL/login">Meld je aan</a> op dropbox.com.</li>
<li>Klik op de naam van het bestand waarvan je een voorbeeld wilt weergeven.</li>
<li>Klik bovenaan de voorbeeldweergave van het bestand op de profielfoto of initialen van de persoon met wie je het bestand deelt.<ul>
<li>Als je de persoon die je een bericht wilt sturen niet ziet, klik je op de overlooplijst (de cirkel met daarin het cijfer) en vervolgens op de persoon die je een bericht wilt sturen.</li>
</ul>
</li>
<li>Klik op het gebied <b>Bericht in Zoom</b> en typ je bericht.<ul>
<li>Als je <b>Bericht in Zoom</b> niet ziet, klik je op de pijl-omlaag en vervolgens op <b>Zoom</b>.</li>
</ul>
</li>
<li>Klik op <b>Verzenden</b>.</li>
</ol>
<h2>Opnamen in de Zoom-cloud automatisch kopiëren naar Dropbox</h2>
<p>Als je <a href="https://support.zoom.us/hc/en-us/articles/203741855">cloudopname hebt ingeschakeld in Zoom</a>, kun je ervoor kiezen om opnamen van je vergaderingen automatisch naar je Dropbox-account te laten kopiëren.</p>
<p>Dropbox kopieert het volgende:</p>
<p>Dropbox kopieert niet:</p>
<ul>
<li>Vergaderingen die je alleen hebt bijgewoond en niet hebt gemaakt en gehost</li>
<li>Vergaderingen die zijn opgenomen voordat de instelling in Dropbox is ingeschakeld</li>
<li><a href="https://support.zoom.us/hc/en-us/articles/201362473-Local-Recording">Lokale opnamen in Zoom</a></li>
</ul>
<p><b>Opmerkingen</b>:</p>
<ul>
<li>Opnamen worden opgeslagen in de Zoom-cloud, ongeacht of deze functie al dan niet is ingeschakeld in Dropbox.</li>
<li>Als je de maker en host van een vergadering bent, worden de opnamen gekopieerd naar een nieuwe Dropbox-map met de naam Zoom, zelfs als iemand anders de opname heeft gestart.</li>
</ul>
<p>Zo kopieer je automatisch opnamen in de Zoom-cloud naar Dropbox:</p>
<ol>
<li><a href="https://www.dropbox.com/nl_NL/login">Meld je aan</a> op dropbox.com.</li>
<li>Klik op je avatar (profielfoto of gezichtspictogram) in de rechterbovenhoek.</li>
<li>Klik op <b>Instellingen</b>.</li>
<li>Klik op de tab <b>Gekoppelde apps</b>.</li>
<li>Klik op <b>Zoom</b>.</li>
<li>Klik op <b>Instellingen voor Zoom bewerken</b>.</li>
<li>Klik op het vak naast <b>Opnamen in de Zoom-cloud kopiëren naar Dropbox</b>.</li>
<li>Klik op <b>Bijwerken</b>.</li>
</ol>
<h2>Zoom ontkoppelen van je Dropbox-account</h2>
<p>Zo ontkoppel je Zoom van je Dropbox-account:</p>
<ol>
<li><a href="https://www.dropbox.com/nl_NL/login">Meld je aan</a> op dropbox.com.</li>
<li>Klik op je avatar (profielfoto of gezichtspictogram) in de rechterbovenhoek.</li>
<li>Klik op <b>Instellingen</b>.</li>
<li>Klik op de tab <b>Gekoppelde apps</b>.</li>
<li>Klik op <b>Zoom</b>.</li>
<li>Klik op <b>Ontkoppelen</b>.</li>
</ol>
</div>
</div>