<div><div class="h03-article-text-plank text parbase aem-GridColumn aem-GridColumn--default--12">
<h2><a name="sign-up" id="sign-up"></a>Slik registrerer du deg for Dropbox</h2>
<p>Slik registrerer du deg for en Dropbox-konto:</p>
<ol>
<li><a href="https://www.dropbox.com/register" target="_blank">Opprett en konto</a> på dropbox.com.</li>
<li>Skriv inn e-posten din (e-postadressen din vil være brukernavnet for Dropbox-kontoen din).</li>
<li>Skriv inn fornavn, etternavn og et <a href="https://help.dropbox.com/nb-no/security/secure-password" target="_blank">unikt passord</a>.</li>
<li>Klikk i avmerkingsboksen for å godta <a href="https://www.dropbox.com/terms" target="_blank">Vilkårene til Dropbox</a>.</li>
<li>Velg et <a href="https://www.dropbox.com/plans" target="_blank">betalt abonnement</a>, eller klikk på <b>Fortsett med 2 GB Dropbox Basic-abonnementet</b>.</li>
<li>Velg dine brukerpreferanser.</li>
</ol>
<p>Hvis du allerede har installert Dropbox-programmet for mobilen eller datamaskinen, kan du også opprette en konto ved å starte opp programmet og å klikke på <b>Registrer deg</b>.</p>
<h2><a name="install" id="install"></a>Slik installerer du Dropbox-programmet</h2>
<p>Du kan få tilgang til Dropbox-filer på dropbox.com eller i Dropbox-programmet. Installer Dropbox-programmet på datamaskinen, mobilen eller nettbrettet for å få tilgang til filer fra alle enhetene dine.</p>
<p>Slik installerer du Dropbox-programmet på datamaskinen:</p>
<ol>
<li>Last ned <a href="https://www.dropbox.com/install" target="_blank">Dropbox-skrivebordsprogrammet</a> til datamaskinen.</li>
<li>Kjør installasjonsprogrammet.</li>
<li>Logg på eller opprett en Dropbox-konto.</li>
</ol>
<p>Du trenger kun én konto, uansett hvor mange enheter du vil holde synkronisert.</p>
<p><b>Merk:</b> Dropbox Basic-brukere tillates <a href="https://help.dropbox.com/nb-no/account-access/computer-limit" target="_blank">maksimalt tre enheter</a>.</p>
<p>Slik installerer du Dropbox-appen på mobilen eller nettbrettet:</p>
<ol>
<li>På mobilen eller nettbrettet kan du laste ned <a href="https://www.dropbox.com/mobile" target="_blank">Dropbox-mobilappen</a> via App Store eller Google Play-butikken.</li>
<li>Åpne appen.</li>
<li>Logg på eller opprett en Dropbox-konto.</li>
</ol>
<p>Du trenger kun én konto, uansett hvor mange enheter du vil holde synkronisert.</p>
<p>Merk: Dropbox Basic-brukere tillates <a href="https://help.dropbox.com/nb-no/account-access/computer-limit">maksimalt tre enheter</a>.</p>
<h2><a name="add" id="add"></a>Slik legger du til filer på Dropbox-kontoen</h2>
<p>Når du har opprettet en konto, kan du legge filer på Dropbox-kontoen. Filer du legger til i Dropbox-kontoen <a href="https://help.dropbox.com/nb-no/sync/sync-overview" target="_blank">synkroniseres</a> på tvers av alle datamaskiner, mobiler og nettbrett hvor du har installert Dropbox.</p>
<p>Slik legger du til filer fra dropbox.com:</p>
<ol>
<li>Logg på dropbox.com.</li>
<li>Klikk på <b>Last opp</b>.</li>
<li>Klikk på <b>Filer </b>eller <b>Mappe</b>.<ul>
<li>Hvis du valgte <b>Filer</b>, velger du så mange filer som du ønsker og klikker på <b>Åpne</b>.</li>
<li>Hvis du valgte <b>Mappe</b>, velger du mappen og klikker på <b>Last opp</b>.</li>
</ul>
</li>
</ol>
<p><b>Obs!</b> Alle filer og mapper som lastes opp på dropbox.com må være 50 GB eller mindre. For større filer og mapper kan du bruke <a href="https://help.dropbox.com/nb-no/sync/sync-overview" target="_blank">skrivebordsprogrammet</a> eller <a href="https://help.dropbox.com/nb-no/create-upload/upload-mobile" target="_blank">mobilappen</a>, som ikke har noen grense for filstørrelse.</p>
<p>Slik legger du til filer fra datamaskinen:</p>
<ol>
<li>Åpne filutforskeren, Finder eller filbehandleren i Linux, avhengig av hvilket operativsystem du bruker.</li>
<li>Gå til <a href="https://help.dropbox.com/nb-no/installs/locate-dropbox-folder" target="_blank"><u>Dropbox-mappen</u></a>.</li>
<li>Kopier-og-lim eller <a href="https://help.dropbox.com/organize/files-move-instead-of-copy?fallback=true" target="_blank"><u>dra-og-slipp</u></a> filer inn i Dropbox-mappen.</li>
</ol>
<p>Når du legger filer i Dropbox-mappen, vil de lastes opp til Dropbox. Når filene dine har blitt lastet opp til Dropbox, skal synkroniseringsstatusen din være <b>Oppdatert</b>.</p>
<p>Slik laster du opp filer fra mobilen eller nettbrettet:<br>
</p>
<ol>
<li>Åpne Dropbox-appen på mobilen eller nettbrettet.</li>
<li>Trykk på <b>+</b> (pluss)-ikonet.</li>
<li>Trykk på <b>Opprett eller last opp fil</b>.</li>
<li>Trykk på <b>Last opp fil</b>.</li>
</ol>
</div>
</div>