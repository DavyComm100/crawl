<div><p class="h03-article-text-plank text parbase aem-GridColumn aem-GridColumn--default--12">
Dropbox Family to taryfa z 2 TB współdzielonego miejsca, z którego może korzystać maksymalnie 6 członków. Ten artykuł zawiera odpowiedzi na często zadawane pytania o Dropbox Family.
</p>
<div class="h03-article-text-plank text parbase aem-GridColumn aem-GridColumn--default--12">
<p><b>Jak mogę uzyskać taryfę Dropbox Family?<br>
</b>Jeśli już masz indywidualne konto Dropbox, możesz przejść na taryfę Dropbox Family w ustawieniach konta:</p>
<ol>
<li><a href="https://www.dropbox.com/pl/login">Zaloguj się</a> w witrynie dropbox.com.</li>
<li>Kliknij swój awatar (zdjęcie profilowe lub inicjały) w prawym górnym rogu.</li>
<li>Kliknij <b>Ustawienia</b>.</li>
<li>Kliknij <b>Taryfa</b>.</li>
<li>Kliknij <b>Zmień taryfę na wyższą</b> lub <b>Zmień taryfę</b>. Jeśli Dropbox Family pojawia się jako opcja, możesz zmienić taryfę na wyższą tutaj.</li>
</ol>
<p><b>Kogo mogę zaprosić do mojej taryfy Dropbox Family?<br>
</b>Możesz zaprosić maksymalnie 6 członków do swojej taryfy Dropbox Family. Wszyscy członkowie taryfy Family muszą mieć co najmniej 13 lat w Stanach Zjednoczonych lub 16 w innych krajach. Jeśli zaproszeni członkowie nie mają jeszcze konta Dropbox, mogą je utworzyć przy dołączaniu do taryfy Family. </p>
<p><b>Czy mogę dołączyć do taryfy Dropbox Family, jeśli mam już konto Plus lub Professional?<br>
</b>Tak. Jeśli masz konto Dropbox Plus lub Professional i masz zaproszenie do Dropbox Family, nie musisz zmieniać taryfy. Twoje konto indywidualne otrzyma zwrot w wysokości proporcjonalnego kosztu pierwotnej taryfy, a Twoja taryfa zostanie zmieniona na Dropbox Family. Jeśli wolisz zachować swoją pierwotną taryfę, poproś osobę, która Cię zaprosiła, o wysłanie nowego zaproszenia na inny adres e-mail. Następnie możesz założyć nowe konto, które będzie powiązane z taryfą Family.</p>
<p><b>Czy są jakieś ograniczenia dotyczące tego, kto może dołączyć do taryfy Family?<br>
</b>Tak. Nie możesz dołączyć do taryfy Family, jeśli masz wykupioną <a href="https://help.dropbox.com/pl-pl/files-folders/restore-delete/extended-version-history">rozszerzoną historię wersji</a>. Nie możesz również dołączyć do taryfy Family za pomocą adresu e-mail powiązanego z kontem Dropbox Business lub jeśli przebywasz w kraju lub regionie <a href="https://help.dropbox.com/accounts-billing/security/restricted-access-region-country?fallback=true">objętym ograniczeniami</a>.</p>
<p><b>Jak połączyć moje istniejące konto Dropbox z taryfą Family?<br>
</b>Nie musisz wprowadzać żadnych zmian na swoim koncie ani przenosić żadnych plików i folderów, gdy kupujesz taryfę Dropbox Family lub dołączasz do niej. Taryfa zmieni się na Dropbox Family, ale profil Twojego konta, ustawienia i pliki pozostaną takie same. Jednak tylko menedżer taryfy Family może wyświetlać lub zmieniać dane rozliczeniowe taryfy, więc jeśli Twoją wcześniejszą subskrypcją była Dropbox Plus lub Professional, możesz nie mieć już dostępu do danych rozliczeniowych.</p>
<p><b>Czy pozostali członkowie mojej taryfy Family mogą zobaczyć pliki, które zapisuję w Dropbox?<br>
</b>Każdy członek Twojej taryfy Dropbox Family ma własne, prywatne konto. Inne osoby mogą wyświetlać i edytować tylko te pliki, które zdecydujesz się udostępnić. <br>
<b>Uwaga: </b>jeśli utworzysz albo przeniesiesz pliki lub foldery do folderu udostępnionego albo <a href="https://help.dropbox.com/accounts-billing/plans-upgrades/share-files-family-plan#familyroom?fallback=true" target="_blank">folderu Archiwum rodzinne</a>, zostaną one automatycznie udostępnione wszystkim osobom, które mają dostęp do tego folderu.</p>
<p><b>Jak mogę uzyskać pomoc techniczną od Dropbox?<br>
</b>Członkowie taryfy Family mogą uzyskać pomoc w <a href="https://help.dropbox.com/pl-pl">centrum pomocy Dropbox</a>, <a href="https://learn.dropbox.com/self-guided-learning/dropbox-fundamentals-course/how-to-use-dropbox/">przewodnikach szybkiego startu</a>, od <a href="https://www.dropboxforum.com/t5/English/ct-p/English">społeczności</a> i <a href="https://www.dropbox.com/support/email">przez e-mail</a>. Menedżerowie rodziny mogą również <a href="https://www.dropbox.com/support">poprosić o pomoc na czacie</a>.</p>
<p><b>Co stanie się z moimi plikami, jeśli użyję zdalnego czyszczenia?<br>
</b>Jeśli użyjesz zdalnego czyszczenia do usunięcia plików ze zgubionego lub skradzionego urządzenia, zawartość folderu Dropbox na tym urządzeniu zostanie usunięta. Twoje pliki nie zostaną usunięte z konta Dropbox – są bezpiecznie przechowywane w chmurze, dzięki czemu możesz je ponownie zsynchronizować z dowolnym urządzeniem, gdy przyjdzie pora.</p>
<p><b>Jak udostępnianie plików i folderów innym członkom taryfy Family wlicza się do mojego miejsca?<br>
</b>Każdy plik lub folder na koncie członka taryfy Family liczy się tylko raz do <a href="https://help.dropbox.com/accounts-billing/plans-upgrades/share-files-family-plan#space?fallback=true">całkowitego limitu miejsca</a>. Udostępnianie plików i folderów innym członkom tej samej taryfy Family nie wlicza się ponownie do limitu miejsca. Jeśli udostępnisz coś osobie spoza taryfy Family lub jeśli ktoś spoza taryfy udostępni Ci coś, pliki te będą wliczane zarówno do limitu Twojego konta, jak i tej osoby. Możesz sprawdzić ustawienia konta, aby zobaczyć, ile miejsca zostało wykorzystane.</p>
<p><b>Wskazówka</b>: zmaksymalizuj ilość miejsca, udostępniając treści członkom taryfy Family. Jeśli członkowie taryfy mają kopie tego samego pliku na swoich kontach indywidualnych, każdy plik wlicza się do całkowitego limitu miejsca, ale plik udostępniony liczy się tylko raz.</p>
<p><b>Czy mogę kupić więcej miejsca?<br>
</b>Pracujemy nad taryfą Family z większą ilością współdzielonego miejsca, ale zmiana na wyższą wersję nie jest jeszcze dostępna.  Poszczególni członkowie taryfy Family mogą zwolnić miejsce, <a href="https://help.dropbox.com/files-folders/restore-delete/delete-files?fallback=true">usuwając nieużywane pliki i foldery</a>, lub mogą zrezygnować z Dropbox Family i <a href="https://www.dropbox.com/pl/plans">wybrać taryfę indywidualną,</a> która spełnia ich potrzeby.</p>
<p><b>Czy mogę uzyskać bezpłatne miejsce w Dropbox Family?<br>
</b>Tak. Możesz <a href="https://help.dropbox.com/accounts-billing/space-storage/how-much-free-space?fallback=true">uzyskać bezpłatne miejsce</a> na kontach Dropbox Basic, Plus, Family i Professional, ale nie będzie ono współdzielone z innymi członkami taryfy Family. Jeśli zrezygnujesz z taryfy Family, Twoje bezpłatne miejsce będzie nadal dostępne na koncie indywidualnym.</p>
<p><b>Czy mogę opuścić taryfę Family?<br>
</b>Członkowie taryfy Family mogą w dowolnym momencie z niej zrezygnować. Jeśli <a href="https://help.dropbox.com/accounts-billing/plans-upgrades/cancel-family-plan#leaving?fallback=true">opuścisz taryfę</a>, Twoje konto indywidualne zostanie obniżone do bezpłatnej taryfy Basic. Zachowasz wszystkie swoje pliki i foldery, ale utracisz dostęp do funkcji i miejsca Dropbox Family.</p>
</div>
</div>