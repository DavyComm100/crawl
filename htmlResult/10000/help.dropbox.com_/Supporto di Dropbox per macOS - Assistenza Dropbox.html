<div><div class="h03-article-text-plank text parbase aem-GridColumn aem-GridColumn--default--12">
<p>Dropbox sta continuando ad ampliare l’implementazione del supporto completo per macOS 12.5 e versioni successive. L’ultima versione di Dropbox per macOS usa l’<a href="https://developer.apple.com/documentation/fileprovider"><u>API Provider File aggiornata di Apple</u></a> per risolvere problemi relativi all’apertura dei file Solo online da parte di applicazioni di terze parti. L’esperienza aggiornata è più integrata con macOS e include delle <a href="https://help.dropbox.com/it-it/installs/macos-support-for-expected-changes" target="_self"><u>modifiche</u></a> richieste dall’API. </p>
<p>Dropbox si impegna attivamente per mantenere l’affidabilità e la qualità della propria esperienza di sincronizzazione con queste modifiche. Se non hai ancora ricevuto il nuovo Dropbox per macOS con supporto per l’API Provider File, è probabile che arriverà entro la fine di maggio 2023.</p>
<p><b>Note</b>:</p>
<ul>
<li>Lavoriamo direttamente con un piccolo gruppo di utenti macOS con configurazioni complesse per garantire loro una migrazione quanto più fluida possibile. </li>
<li>Alcuni utenti macOS con configurazioni complesse (per esempio coloro che archiviano la loro cartella Dropbox su un’unità esterna), per il momento saranno esclusi dalla migrazione e continueranno con l’esperienza Dropbox attuale.</li>
</ul>
<p>Sebbene si consigli vivamente di passare all’ultima versione di Dropbox per macOS con supporto per l’API File Provider, la migrazione non è necessaria per continuare a usare Dropbox. Se l’ultimo aggiornamento non è di tuo interesse, potrai continuare ad aprire i file Solo online direttamente dal Finder. </p>
<p>Ogni volta che è disponibile un aggiornamento a Dropbox per macOS con API File Provider, dovresti visualizzare una notifica sull’icona di Dropbox. Se ti interessa partecipare al programma di accesso anticipato, segui le istruzioni per partecipare:</p>
<ul>
<li>Dropbox Basic, Plus, Professional e Family: <a href="https://help.dropbox.com/it-it/account-settings/enable-early-releases" target="_self"><u>attiva le versioni in anteprima</u></a> e attendi che arrivi la notifica per l’adesione.</li>
<li>Dropbox Standard, Advanced, Enterprise ed Education: contatta il team responsabile dell’account o il <a href="https://www.dropbox.com/support"><u>supporto clienti</u></a> per maggiori informazioni. </li>
</ul>
<p>Vuoi ricevere supporto e condividere feedback sull’uso di Dropbox per macOS? <a href="http://dropboxforum.com">Partecipa alla conversazione nel forum della community</a>.</p>
</div>
</div>