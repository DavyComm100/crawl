<div><div class="h03-article-text-plank text parbase text--important aem-GridColumn aem-GridColumn--default--12"><p>
Dropbox Passwords is beschikbaar voor klanten met een van de Dropbox-abonnementen Basic, Plus, Family, Professional, Standard, Advanced of Enterprise. Als je deel uitmaakt van een team met een onderhandelde overeenkomst of een HIPAA BAA, moet je mogelijk </p><a href="https://help.dropbox.com/installs/dropbox-passwords-addendum" target="_self">een addendum ondertekenen</a><p> om Dropbox Passwords te gebruiken.
</p></div>
<div class="h03-article-text-plank text parbase aem-GridColumn aem-GridColumn--default--12">
<p>Dropbox Passwords is beschikbaar als <a href="https://help.dropbox.com/nl-nl/installs/download-dropbox-passwords">browserextensie en als mobiele app</a> van Dropbox. In dit artikel wordt uitgelegd hoe je met Dropbox Passwords je aanmeldgegevens, beveiligingscodes en betaalkaarten kunt opslaan, ze kunt synchroniseren op al je apparaten en ze automatisch kunt invullen, en hoe je suggesties voor wachtwoorden kunt krijgen wanneer je je aanmeldt bij websites en mobiele apps. Daarnaast kun je <a href="https://help.dropbox.com/nl-nl/security/dropbox-passwords-breach-monitoring">Dropbox Passwords gebruiken om de beveiliging van je accounts te controleren.</a></p>
<p><a href="https://www.dropbox.com/features/security/passwords"><u>Gebruik je Dropbox Passwords nog niet? Ontdek hoe je met Dropbox wachtwoorden kunt opslaan en synchroniseren.</u></a></p>
</div>
<div class="h03-article-text-plank text parbase aem-GridColumn aem-GridColumn--default--12">
<h2><a name="addlogins" id="addlogins"></a>Aanmeldgegevens en betaalkaarten toevoegen of bewerken</h2>
<p>Je kunt aanmeldgegevens voor accounts en betaalkaarten die je wilt onthouden toevoegen aan Dropbox Passwords, evenals notities die zijn gekoppeld aan je accounts. Daarnaast kun je beveiligingscodes opslaan die worden gebruikt bij tweestapsverificatie, door de aanmeldgegevens van accounts te bewerken. Je kunt je aanmeldgegevens en betaalkaarten op elk moment wijzigen.</p>
<ul>
<li>Om items toe te voegen of te bewerken in de browserextensie, open je de browserextensie en klik je op <b>Toevoegen</b> of <b>Bewerken</b>. Werk de betreffende velden bij en klik op <b>Opslaan</b>.<ul>
<li><b>Opmerking</b>: de browserextensie slaat automatisch gebruikersnamen en wachtwoorden op bij het maken van of het aanmelden bij een account op een website. </li>
</ul>
</li>
<li>Als je aanmeldgegevens of betaalkaarten in de mobiele app wilt toevoegen of bewerken, open je de app, tik je op '<b>+</b>' (het plusteken) om ze toe te voegen, of tik je op '<b>…</b>' (drie puntjes) naast de naam van een account of betaalkaart, en vervolgens op <b>Bewerken</b>, om ze te bewerken. Werk de betreffende velden bij en klik op <b>Opslaan</b>.</li>
</ul>
<h2><a id="remove"></a>Aanmeldgegevens en betaalkaarten verwijderen</h2>
<p>Als je aanmeldgegevens of een betaalkaart in de browserextensie of in de mobiele app wilt verwijderen, klik of tik je op '<b>...</b>' (drie puntjes) naar de aanmeldgegevens of betaalkaart die je wilt verwijderen en klik of tik je op <b>Verwijderen</b>.</p>
<p><a href="https://help.dropbox.com/nl-nl/security/dropbox-passwords-breach-monitoring">De inbreukbewaking van Dropbox Passwords gebruiken om te zien of er inbreuk is gepleegd op je accounts</a>.</p>
<h2><a></a><a></a><a></a><a id="Get"></a>Suggesties krijgen voor sterke wachtwoorden</h2>
<p>Dropbox Passwords kan sterke wachtwoorden voorstellen. </p>
<p>Als je een suggestie voor een sterk wachtwoord wilt:</p>
<ol>
<li>Open de Dropbox Passwords-browserextensie of de mobiele app.</li>
<li>Klik op <b>Toevoegen</b> (browserextensie) of tik op '<b>+</b>'<b> </b>(plusteken, in de mobiele app).</li>
<li>Klik op <b>Nieuw toevoegen</b> of tik op <b>Aanmeldgegevens toevoegen</b>.</li>
<li>Alleen op mobiel: selecteer een service of voeg je eigen service toe.</li>
<li>Klik of tik op <b>Sterk wachtwoord voorstellen </b>onder het veld <b>Wachtwoord </b>.<ul>
<li>Klik of tik op het tandwielpictogram om de lengte en het aantal cijfers en symbolen in het wachtwoord te wijzigen.</li>
</ul>
</li>
<li>Klik of tik op <b>Opslaan</b>.</li>
</ol>
<p>Vanuit het wachtwoordveld:</p>
<ol>
<li>Maak een nieuw account op een website.</li>
<li>Klik op het Dropbox Passwords-pictogram dat wordt weergegeven in het wachtwoordtekstvak. Er verschijnt een vervolgkeuzelijst met een voorgesteld wachtwoord.</li>
<li>Klik op <b>Wachtwoord gebruiken</b>.</li>
<li>Ga door met het maken van het account.</li>
</ol>
<h2><a></a><a></a><a id="Share"></a>Aanmeldgegevens en betaalkaarten delen</h2>
<p>Je kunt aanmeldgegevens en betaalkaarten delen met andere Dropbox Passwords-gebruikers die hun Dropbox-account hebben geverifieerd.</p>
<p>Als je aanmeldgegevens of een betaalkaart wilt delen:</p>
<ol>
<li>Open de Dropbox Passwords-browserextensie of de mobiele app.</li>
<li>Klik op '<b>…</b>' (drie puntjes) naast het account dat je wilt delen.</li>
<li>Klik op <b>Delen</b>.</li>
<li>Typ het e-mailadres of naam van de persoon (of personen) met wie je wilt delen.</li>
<li>Klik op <b>Delen</b>.</li>
</ol>
<p>Als je iemand geen toegang meer wilt geven tot je aanmeldgegevens of betaalkaarten:</p>
<ol>
<li>Open de Dropbox Passwords-browserextensie of de mobiele app.</li>
<li>Klik op '<b>…</b>' (drie puntjes) naast het account waar je iemand uit wilt verwijderen.</li>
<li>Klik op <b>Delen</b>.</li>
<li>Klik op <b>U en [naam van persoon met toegang]</b>.</li>
<li>Klik op '<b>…</b>' (drie puntjes) naast de naam van de persoon die je wilt verwijderen.</li>
<li>Klik op <b>Toegang verwijderen</b>.</li>
<li>Klik op <b>Ja, verwijderen</b>.</li>
</ol>
<p>Als je alle aanmeldgegevens en betaalkaarten wilt zien die je met iemand anders hebt gedeeld:</p>
<ol>
<li>Open de Dropbox Passwords-browserextensie.</li>
<li>Klik op je avatar (profielfoto of initialen).</li>
<li>Klik op <b>Voorkeuren</b>.</li>
<li>Klik op <b>Delen</b>.</li>
<li>Klik op de naam van de persoon die je wilt weergeven.</li>
</ol>
<h2><a></a><a></a><a id="Import"></a>Aanmeldgegevens importeren</h2>
<p>Als je aanmeldgegevens van accounts hebt opgeslagen in een browser of een CSV-bestand van een andere app voor wachtwoordbeheer, kun je ze importeren in de Dropbox Passwords-browserextensie.</p>
<p><b>Opmerkingen: </b></p>
<ul>
<li>De kolommen in je CSV-bestand moeten een label hebben, zodat Dropbox Passwords weet hoe de gegevens moeten worden geïmporteerd. Hoewel Dropbox Passwords verschillende labels kan herkennen, raden we aan de labels Naam, Wachtwoord, Gebruikersnaam, Notities en URL te gebruiken.</li>
<li>Het importeren van wachtwoorden uit Safari wordt op dit moment niet ondersteund in Dropbox Passwords.</li>
</ul>
<p>Als je aanmeldgegevens wilt importeren:</p>
<ol>
<li>Open de Dropbox Passwords-browserextensie.</li>
<li>Klik op je avatar (profielfoto of initialen).</li>
<li>Klik op <b>Voorkeuren</b>.</li>
<li>Klik op <b>Importeren</b>.</li>
<li>Klik op <b>Wachtwoordbeheer</b> of op de browser van waaruit je wilt importeren.</li>
<li>Klik op <b>CSV kiezen</b> en selecteer je .csv-bestand.</li>
<li>Klik op <b>Importeren</b>.</li>
</ol>
<p><a href="https://www.dropboxforum.com/t5/Dropbox-tips-tricks/How-to-import-your-passwords-to-Dropbox-Passwords-from-other/td-p/511484">Meer informatie over het importeren van gebruikersnamen en wachtwoorden van accounts</a>.</p>
<h2><a name="export" id="export"></a>Aanmeldgegevens en betaalkaarten exporteren</h2>
<p>Je kunt al je aanmeldgegevens en betaalkaarten altijd uit Dropbox Passwords exporteren als CSV-bestand, zelfs als je Dropbox-account is gedowngraded naar Basic of als je lid bent geworden van een Dropbox Business-team.</p>
<p>Je exporteert als volgt gegevens vanuit de browserextensie:</p>
<ol>
<li>Open de Dropbox Passwords-browserextensie.</li>
<li>Klik op je avatar (profielfoto of initialen).</li>
<li>Klik op <b>Voorkeuren</b>.</li>
<li>Klik op de tab <b>Account</b>.</li>
<li>Klik op <b>Exporteren</b>.</li>
<li>Klik op <b>Exporteren</b> om dit te bevestigen.</li>
</ol>
<p>Je accounts exporteren vanuit de mobiele app:</p>
<ol>
<li>Open de mobiele Dropbox Passwords-app.</li>
<li>Tik op het tandwielpictogram.</li>
<li>Tik op <b>Exporteren</b>.</li>
<li>Tik op <b>Exporteren</b> om dit te bevestigen.</li>
</ol>
<h2><a name="admins" id="admins"></a>Beheerders: de wachtwoordbeveiligingsscore van je team controleren</h2>
<p><a href="https://help.dropbox.com/nl-nl/security/change-admin-rights#levels">Bepaalde typen beheerders</a> kunnen de wachtwoordbeveiligingsscore van hun team weergeven in de Beheerconsole, inclusief de wachtwoordscore van elk teamlid, het aantal zwakke of hergebruikte wachtwoorden dat ze hebben opgeslagen en hoeveel potentiële inbreuken er zijn geweest op basis van hun aanmeldgegevens.</p>
<p><b>Opmerking:</b> beheerders kunnen geen wachtwoorden of aanmeldgegevens van teamleden zien.</p>
<p>Je geeft als volgt de wachtwoordbeveiligingsscore van je team weer:</p>
<ol>
<li><a href="https://www.dropbox.com/nl_NL/login">Meld je aan</a> op dropbox.com als beheerder.</li>
<li>Klik op <b>Beheerconsole</b> in de linkerzijbalk.</li>
<li>Klik op <b>Beveiliging</b>.
</li>
<li>Klik op <b>Wachtwoorden</b>.</li>
</ol>
<p>De wachtwoordbeveiligingsscore van je team staat bovenaan de pagina. </p>
<p>Je kunt ook wachtwoordscores bekijken van individuele teamleden. Als een teamlid Dropbox Passwords gebruikt, zie je een wachtwoordscore naast diens e-mailadres, die bijdraagt aan de wachtwoordbeveiligingsscore van het hele team. Als een teamlid een lage wachtwoordscore heeft, raden wij aan contact op te nemen met die persoon, zodat deze de wachtwoorden kan bijwerken.</p>
</div>
</div>