<div><div class="h03-article-text-plank text parbase aem-GridColumn aem-GridColumn--default--12">
<p>In qualità di amministratore Dropbox Business, puoi gestire le applicazioni per il tuo team dalla pagina Autorizzazioni delle applicazioni, nella Console amministratore. Da qui, puoi bloccare o consentire l'accesso alle applicazioni e gestire a livello di team le preferenze per determinate applicazioni.</p>
<h2><a id="turn-on-off"></a>Blocco delle applicazioni</h2>
<p>Se lo desideri, puoi impedire al team di collegarsi a qualsiasi applicazione, oppure puoi bloccare l'acceso soltanto a determinate applicazioni. </p>
<p><b>Note</b>:</p>
<ul>
<li>Il blocco delle applicazioni non provoca la disconnessione dei membri del team che erano già collegati all'applicazione.</li>
<li>I membri del team non potranno collegarsi alle applicazioni che hai bloccato, ma continueranno a vederle all'interno dell'App Center.</li>
<li>Google Calendar e il calendario e i contatti di Outlook sono consentiti come opzione predefinita e non possono essere bloccati, anche se dovessi decidere di impedire al team di collegarsi a qualsiasi app.</li>
<li>Se il tuo team utilizza la release precedente di Dropbox Paper, <a href="https://help.dropbox.com/files-folders/paper/admin-settings-business-teams?fallback=true">segui le istruzioni riportate in questo articolo per bloccare o consentire l'accesso a Dropbox Paper</a>. Se il tuo team utilizza la release 2020 di Dropbox Paper, segui le istruzioni di seguito.</li>
</ul>
<p>Per impedire al tuo team di collegarsi a qualsiasi applicazione:</p>
<ol>
<li><a href="https://www.dropbox.com/it/login">Accedi</a> a dropbox.com con le tue credenziali di amministratore.</li>
<li>Fai clic su <b>Console amministratore</b>.</li>
<li>Fai clic su <b>Impostazioni</b>.</li>
<li>Fai clic su <b>Autorizzazioni delle applicazioni </b>sotto<b> Applicazioni</b>.</li>
<li>Fai clic sul menu a discesa sotto <b>Autorizzazioni predefinite per le applicazioni elencate nell'App Center</b> e seleziona <b>Blocca</b>.</li>
</ol>
<p>Per impedire al tuo team di collegarsi a determinate applicazioni specifiche:</p>
<ol>
<li><a href="https://www.dropbox.com/it/login">Accedi</a> a dropbox.com con le tue credenziali di amministratore.</li>
<li>Fai clic su <b>Console amministratore</b>.</li>
<li>Fai clic su <b>Impostazioni</b>.</li>
<li>Fai clic su <b>Autorizzazioni delle applicazioni </b>sotto<b> Applicazioni</b>.</li>
<li>Fai clic sulla casella di controllo accanto alle applicazioni che vuoi bloccare o sbloccare.</li>
<li>Fai clic su <b>Blocca</b>.</li>
</ol>
<h2>Gestione delle applicazioni personalizzate</h2>
<p>Per gestire le applicazioni che non sono disponibili nell'App Center:</p>
<ol>
<li><a href="https://www.dropbox.com/it/login">Accedi</a> a dropbox.com con le tue credenziali di amministratore.</li>
<li>Fai clic su <b>Console amministratore</b>.</li>
<li>Fai clic su <b>Impostazioni</b>.</li>
<li>Fai clic su <b>Autorizzazioni delle applicazioni </b>sotto<b> Applicazioni</b>.</li>
<li>Fai clic sulla scheda <b>Altre applicazioni</b>.</li>
<li>Fai clic su <b>Aggiungi eccezione</b>.</li>
<li>Inserisci l'ID o la chiave dell'applicazione.<ul>
<li>Se non conosci l'ID o la chiave dell'applicazione, segui le istruzioni di seguito per trovare queste informazioni.</li>
</ul>
</li>
<li>Fai clic su <b>Avanti</b>.</li>
<li>Fai clic su <b>Consenti</b> o <b>Blocca</b>.</li>
<li>Fai clic su <b>Aggiungi</b>.</li>
</ol>
<p>Ci sono tre modi per trovare l'ID o la chiave dell'applicazione:</p>
<ul>
<li>I membri del team possono trovare l’ID dell’app quando tentano di collegarsi a un’app. L’ID verrà indicato nella pagina di autorizzazione dell’app con il prefisso “dbaid”. </li>
<li>Gli amministratori possono trovare l'ID dell'applicazione <a href="https://help.dropbox.com/teams-admins/admin/view-activity?fallback=true">nella pagina dell'attività all'interno della Console amministratore</a>. Da qui, cerca <b>Impossibile connettere l'app per il membro</b> all'interno del campo <b>Attività</b>. L'ID dell'applicazione sarà elencata nella colonna <b>Attività</b>.</li>
<li>I proprietari dell'applicazione possono trovare la chiave dell'applicazione nella pagina dedicata all'applicazione all'interno della <a href="https://www.dropbox.com/developers/apps">Console applicazioni</a>.</li>
</ul>
<h2>Gestione delle preferenze per le applicazioni</h2>
<p>Alcune applicazioni dispongono di preferenze aggiuntive. Per esempio, se fai clic su <b>Modifica preferenze</b> accanto all'applicazione Zoom, puoi scegliere se consentire ai membri del team di copiare in modo automatico su Dropbox le registrazioni salvate da Zoom sul cloud.</p>
<p>Per gestire le preferenze delle applicazioni:</p>
<ol>
<li><a href="https://www.dropbox.com/it/login">Accedi</a> a dropbox.com con le tue credenziali di amministratore.</li>
<li>Fai clic su <b>Console amministratore</b>.</li>
<li>Fai clic su <b>Impostazioni</b>.</li>
<li>Fai clic su <b>Autorizzazioni delle applicazioni </b>sotto<b> Applicazioni</b>.</li>
<li>Fai clic su <b>Modifica preferenze</b> accanto all'applicazione che desideri modificare.</li>
<li>Applica le modifiche necessarie e fai clic su <b>Salva</b> quando hai terminato.</li>
</ol>
</div>
</div>