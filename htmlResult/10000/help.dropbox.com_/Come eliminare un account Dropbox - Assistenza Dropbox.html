<div><div class="h03-article-text-plank text parbase aem-GridColumn aem-GridColumn--default--12">
<p>L’eliminazione dell’account comporta la rimozione di tutti i dati di account e file da Dropbox e la disconnessione da Dropbox su tutti i dispositivi. Quando elimini il tuo account Dropbox:</p>
<ul>
<li>La sincronizzazione di file e cartelle viene interrotta su tutti i dispositivi.<ul>
<li><b>Nota. </b>I contenuti sincronizzati sul computer rimarranno salvati, ma la relativa sincronizzazione verrà interrotta.</li>
</ul>
</li>
<li>Non sarà possibile accedere al proprio account o annullare l’eliminazione.</li>
<li>Non sarà possibile modificare i file nelle cartelle condivise.</li>
<li>I file contenuti in cartelle private verranno eliminati dai server Dropbox.<ul>
<li><b>Nota.</b> Dopo aver eliminato l’account, non sarà più possibile recuperare i contenuti.</li>
</ul>
</li>
<li>I file nelle cartelle condivise saranno comunque accessibili dai membri di tali cartelle condivise.</li>
</ul>
<p><b>Nota.</b> L’annullamento dell’abbonamento comporta il downgrade dell’account a Dropbox Basic, ma non l’eliminazione dell’account.</p>
<p>Per eliminare definitivamente l’account Dropbox, segui le istruzioni per tipo di account qui sotto.</p>
<h2><a name="individual" id="individual"></a>Abbonamenti individuali Dropbox</h2>
<p>Per eliminare definitivamente l’account:</p>
<ol>
<li><a href="https://www.dropbox.com/it/login" class="js-qwynlraxz">Accedi</a> a dropbox.com.</li>
<li>Fai clic sul tuo avatar (foto del profilo o iniziali) nell'angolo in alto a destra.</li>
<li>Fai clic su <b>Impostazioni</b>.</li>
<li>In <b>Generale</b>, fai clic su <b>Elimina account</b>.<ul>
<li><b>Nota.</b> Se hai un abbonamento attivo, ti verrà chiesto di annullarlo prima di poter eliminare l’account.</li>
</ul>
</li>
</ol>
<p>Quando elimini il tuo account, dopo 30 giorni avvieremo l’eliminazione dei file che hai archiviato in Dropbox. Se contrassegni un file all’interno del tuo account per l’eliminazione definitiva, di norma lo rimuoveremo entro 90 giorni. A volte potrebbe servire qualche giorno in più, a seconda del numero di file selezionati.</p>
<p>Puoi anche eliminare un account Dropbox Basic dall’app Dropbox per iOS. Per farlo:</p>
<ol>
<li>Apri l’app per dispositivi mobili Dropbox.</li>
<li>Tocca <b>Account</b> (icona della persona).</li>
<li>Scorri verso il basso e tocca <b>Elimina account</b>.<ul>
<li><b>Nota.</b> Se hai effettuato l’accesso a Dropbox con il tuo account Google, dovrai creare una password per confermare l’eliminazione dell’account. Tocca <b>Invia email</b>, segui le istruzioni per creare la password e torna nell’app per dispositivi mobili Dropbox.</li>
</ul>
</li>
<li>Digita la password.</li>
<li>Tocca <b>Avanti</b>.</li>
<li>Tocca <b>Elimina definitivamente</b>.</li>
<li>Tocca <b>Elimina</b> per confermare.</li>
</ol>
<h2>Dropbox Family</h2>
<p>Per eliminare l’account, devi prima <a href="https://help.dropbox.com/accounts-billing/plans-upgrades/cancel-family-plan?fallback=true">annullare o abbandonare il piano Dropbox Family</a>. Dopo aver annullato o abbandonato il piano, puoi eliminare l’account seguendo le istruzioni riportate nella <a href="https://help.dropbox.com/accounts-billing/create-delete/delete-account#individual?fallback=true">sezione precedente</a>.</p>
<h2>Abbonamenti per i team Dropbox</h2>
<p>Solo <a href="https://help.dropbox.com/teams-admins/admin/change-admin-rights#levels">alcuni tipi di amministratori</a> possono eliminare definitivamente un account Dropbox Standard, Advanced, Enterprise o Education. L’eliminazione dell’account del team comporta la cancellazione di tutti i dati dell’account dei membri e di tutti i dati dei file.</p>
<p><b>Amministratori</b></p>
<p>Se sei un amministratore con accesso all’eliminazione dell’account del team, puoi eliminare definitivamente i dati di account e file seguendo i passaggi di seguito nell’ordine indicato:</p>
<ol>
<li><a href="https://help.dropbox.com/teams-admins/admin/delete-member?fallback=true" target="_blank" class="js-qwynlraxz"> Elimina tutti i membri dal tuo team</a>.<ul>
<li><b>Nota.</b> I membri del team interessati da conservazione ai fini giudiziari non possono essere eliminati completamente finché non <a href="https://help.dropbox.com/teams-admins/admin/legal-hold?fallback=true"><u>termini la conservazione</u></a>.  </li>
</ul>
</li>
<li><a href="https://www.dropbox.com/support" class="js-qwynlraxz">Contatta il supporto Dropbox</a> per eseguire il downgrade del team allo <a href="https://help.dropbox.com/teams-admins/team-member/locked-state?fallback=true">stato di blocco</a>. </li>
<li><a href="https://help.dropbox.com/teams-admins/team-member/locked-state?fallback=true">Sciogli il team</a>.</li>
<li><a href="https://help.dropbox.com/accounts-billing/create-delete/delete-account#individual?fallback=true" target="_blank" class="js-qwynlraxz">Elimina il tuo account</a>.</li>
</ol>
<p><b>Membri</b></p>
<p>Se sei membro di un account del team Dropbox e vuoi eliminare l’account, <a href="/account-access/find-admin.html">contatta un amministratore con accesso all’eliminazione dei membri del team.</a></p>
</div>
</div>