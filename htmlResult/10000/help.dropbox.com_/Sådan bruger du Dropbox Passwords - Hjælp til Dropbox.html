<div><div class="h03-article-text-plank text parbase text--important aem-GridColumn aem-GridColumn--default--12"><p>
Dropbox Passwords er tilgængelig for kunder med Dropbox Basic, Plus, Family, Professional, Standard, Advanced og Enterprise. Hvis du er på et team med en forhandlet aftale eller en HIPAA BAA, skal du muligvis </p><a href="https://help.dropbox.com/installs/dropbox-passwords-addendum" target="_self">underskrive en tillægsaftale</a><p> for at kunne bruge Dropbox Passwords.
</p></div>
<div class="h03-article-text-plank text parbase aem-GridColumn aem-GridColumn--default--12">
<p>Dropbox Passwords er en <a href="https://help.dropbox.com/da-dk/installs/download-dropbox-passwords">browserudvidelse og mobilapp</a> fra Dropbox. I denne artikel beskrives det, hvordan du bruger Dropbox Passwords til at gemme dine kontologons, sikkerhedskoder og betalingskort, synkronisere dem mellem dine enheder, få dem udfyldt automatisk og få forslag til adgangskoder, når du logger på websites og mobilapps. <a href="https://help.dropbox.com/da-dk/security/dropbox-passwords-breach-monitoring">Du kan også bruge Dropbox Passwords til at overvåge sikkerheden på dine konti.</a></p>
<p><a href="https://www.dropbox.com/features/security/passwords"><u>Bruger du ikke Dropbox Passwords endnu? Se, hvordan Dropbox hjælper dig med at gemme og synkronisere adgangskoder.</u></a></p>
</div>
<div class="h03-article-text-plank text parbase aem-GridColumn aem-GridColumn--default--12">
<h2><a name="addlogins" id="addlogins"></a>Tilføj eller rediger kontologons og betalingskort</h2>
<p>Du kan tilføje kontologons og betalingskort til Dropbox Passwords samt alle de noter, der er knyttet til dine konti og betalingskort, og som du vil huske. Du kan også gemme de sikkerhedskoder, du bruger i totrinsbekræftelse, ved at redigere et kontologon. Du kan altid redigere dine kontologons og betalingskort.</p>
<ul>
<li>Hvis du vil tilføje eller redigere i browserudvidelsen, skal du åbne browserudvidelsen og klikke på <b>Tilføj</b> eller <b>Rediger</b>. Opdater de relevante felter, og klik derefter på <b>Gem</b>.<ul>
<li><b>Bemærk!</b> Browserudvidelsen gemmer automatisk brugernavn og adgangskode til konti, når du opretter eller logger på en konto på et website. </li>
</ul>
</li>
<li>Hvis du vil tilføje eller redigere i mobilappen, skal du åbne appen og trykke på “<b>+</b>” (plustegnet) for at tilføje eller trykke på "<b>...</b>" (tre prikker) ud for navnet på et login eller betalingskort og trykke på <b>Rediger</b> for at redigere. Opdater de relevante felter, og klik derefter på <b>Gem</b>.</li>
</ul>
<h2><a id="remove"></a>Fjern kontologin og betalingskort</h2>
<p>I browserudvidelsen eller mobilappen fjerner du et kontologin eller et betalingskort ved at klikke eller trykke på “<b>…</b>” (tre prikker) ud for kontoen, som du vil fjerne, og klikke eller trykke på <b>Fjern</b>.</p>
<p><a href="https://help.dropbox.com/da-dk/security/dropbox-passwords-breach-monitoring">Lær at bruge Dropbox Passwords til overvågning af sikkerhedsbrud for at se om dine konti er blevet kompromitteret</a>.</p>
<h2><a></a><a></a><a></a><a id="Get"></a>Få forslag til stærke adgangskoder</h2>
<p>Dropbox Passwords kan foreslå stærke adgangskoder. </p>
<p>For at få et forslag til en stærk adgangskode:</p>
<ol>
<li>Åben Dropbox Passwords-browserudvidelsen eller mobilappen.</li>
<li>Klik på <b>Tilføj</b> (browserudvidelse) eller “<b>+</b>”<b> </b>(plustegn på mobil).</li>
<li>Klik på <b>Tilføj ny</b>, eller tryk på <b>Tilføj login</b>.</li>
<li>Kun på mobil: Vælg en tjeneste, eller tilføj din egen.</li>
<li>Klik eller tryk på <b>Foreslå stærk adgangskode </b>under feltet <b>Adgangskode</b>.<ul>
<li>Klik på tandhjulsikonet for at ændre længden på og antallet af tal og symboler i adgangskoden.</li>
</ul>
</li>
<li>Klik eller tryk på <b>Gem</b>.</li>
</ol>
<p>I adgangskodefeltet:</p>
<ol>
<li>Begynd at oprette en ny konto på et website.</li>
<li>Klik på Dropbox Passwords-ikonet i tekstfeltet til adgangskoden. Der vises en rulleliste med et forslag til adgangskoden.</li>
<li>Klik på <b>Brug adgangskode</b>.</li>
<li>Gør oprettelsen af kontoen færdig.</li>
</ol>
<h2><a></a><a></a><a id="Share"></a>Del kontologons og betalingskort</h2>
<p>Du kan dele kontologin og betalingskort med andre Dropbox Passwords-brugere, der har verificeret deres Dropbox-konto.</p>
<p>For at dele et kontologin eller betalingskort:</p>
<ol>
<li>Åben Dropbox Passwords-browserudvidelsen eller mobilappen.</li>
<li>Klik på “<b>…</b>” (tre prikker) ud for den konto, du vil dele.</li>
<li>Klik på <b>Del</b>.</li>
<li>Skriv e-mailadressen eller navnet på den person (eller de personer), du vil dele med.</li>
<li>Klik på <b>Del</b>.</li>
</ol>
<p>For at fjerne en brugers adgang til et kontologin eller betalingskort:</p>
<ol>
<li>Åben Dropbox Passwords-browserudvidelsen eller mobilappen.</li>
<li>Klik på “<b>…</b>” (tre prikker) ud for den konto, du vil fjerne en person fra.</li>
<li>Klik på <b>Del</b>.</li>
<li>Klik på <b>Du og [navnet på personen med adgang]</b>.</li>
<li>Klik på "<b>...</b>" (tre prikker) ud for navnet på den person, du vil fjerne.</li>
<li>Klik på <b>Fjern adgang</b>.</li>
<li>Klik på <b>Ja, fjern</b>.</li>
</ol>
<p>For at se alle kontologins og betalingskort, som du har delt med en bruger:</p>
<ol>
<li>Åbn Dropbox Passwords-browserudvidelsen.</li>
<li>Klik på din avatar (profilbillede eller initialer).</li>
<li>Klik på <b>Præferencer</b>.</li>
<li>Klik på <b>Deling</b>.</li>
<li>Klik på navnet på den person, du gerne vil se.</li>
</ol>
<h2><a></a><a></a><a id="Import"></a>Importér kontologons</h2>
<p>Hvis du har gemte kontologins i en browser eller en CSV-fil fra en anden password-manager, skal du importere dem i Dropbox Passwords-browserudvidelsen.</p>
<p><b>Bemærk! </b></p>
<ul>
<li>Kolonnerne i din CSV-fil skal have navne, der sætter Dropbox Passwords i stand til at importere oplysningerne. Dropbox Passwords kan genkende mange navne, men vi anbefaler, at du navngiver kolonnerne med “Name”, “Password”, “Username”, “Notes” og “URL” (Navn, Adgangskode, Brugernavn, Noter og Webadresse).</li>
<li>Dropbox Passwords understøtter ikke import af adgangskoder fra Safari.</li>
</ul>
<p>For at importere kontologins:</p>
<ol>
<li>Åbn Dropbox Passwords-browserudvidelsen.</li>
<li>Klik på din avatar (profilbillede eller initialer).</li>
<li>Klik på <b>Præferencer</b>.</li>
<li>Klik på <b>Importér</b>.</li>
<li>Klik på <b>Administration af adgangskoder</b> eller den browser, du vil importere fra.</li>
<li>Klik på <b>Vælg .CSV</b>, og vælg din CSV-fil.</li>
<li>Klik på <b>Importér</b>.</li>
</ol>
<p><a href="https://www.dropboxforum.com/t5/Dropbox-tips-tricks/How-to-import-your-passwords-to-Dropbox-Passwords-from-other/td-p/511484">Læs mere om, hvordan du importerer brugernavne og adgangskoder til konti</a>.</p>
<h2><a name="export" id="export"></a>Eksporter kontologins og betalingskort</h2>
<p>Du kan altid eksportere alle dine kontologons og betalingskort fra Dropbox Passwords som en CSV-fil, også selvom du nedgraderer din Dropbox-konto til Basic, eller hvis du bliver en del af et Dropbox-virksomhedsteam.</p>
<p>Sådan eksporterer du fra browserudvidelsen:</p>
<ol>
<li>Åbn Dropbox Passwords-browserudvidelsen.</li>
<li>Klik på din avatar (profilbillede eller initialer).</li>
<li>Klik på <b>Præferencer</b>.</li>
<li>Klik på fanen <b>Konto</b>.</li>
<li>Klik på <b>Eksportér</b>.</li>
<li>Klik på <b>Eksportér</b> for at bekræfte.</li>
</ol>
<p>Sådan eksporterer du dine konti fra mobilappen:</p>
<ol>
<li>Åbn Dropbox Passwords-mobilappen.</li>
<li>Tryk på tandhjulet.</li>
<li>Tryk på <b>Eksportér</b>.</li>
<li>Tryk på <b>Eksportér</b> for at bekræfte.</li>
</ol>
<h2><a name="admins" id="admins"></a>Administratorer: Overvåg sikkerhedsscoren for teamets adgangskoder</h2>
<p><a href="https://help.dropbox.com/da-dk/security/change-admin-rights#levels">Nogle typer administratorer</a> kan se sikkerhedsscoren for teamets adgangskoder i administratorpanelet, herunder sikkerhedsscoren for hvert teammedlem, antallet at svage eller genanvendte adgangskoder, de har gemt, og antallet af mulige sikkerhedsbrud, der har været med tilsvarende logonoplysninger.</p>
<p><b>Bemærk!</b> Administratorer kan ikke se teammedlemmernes adgangskoder eller logonoplysninger.</p>
<p>Sådan får du vist sikkerhedsscoren for teamets adgangskoder:</p>
<ol>
<li><a href="https://www.dropbox.com/da_DK/login">Log på</a> dropbox.com med dit administratorlogon.</li>
<li>Klik på <b>Administratorpanel</b> i sidepanelet til venstre.</li>
<li>Klik på <b>Sikkerhed</b>.
</li>
<li>Klik på <b>Adgangskoder</b>.</li>
</ol>
<p>Sikkerhedsscoren for teamets adgangskoder vises øverst på siden. </p>
<p>Du kan også se sikkerhedsscoren for hvert enkelt teammedlems adgangskoder. Hvis et teammedlem bruger Dropbox Passwords, kan du se sikkerhedsscoren for vedkommendes adgangskoder ud for personens e-mailadresse. Denne score udgør en andel af teamets sikkerhedsscore. Hvis et teammedlem har en lav sikkerhedsscore, anbefaler vi, at vedkommende kontaktes om at opdatere sine adgangskoder.</p>
</div>
</div>