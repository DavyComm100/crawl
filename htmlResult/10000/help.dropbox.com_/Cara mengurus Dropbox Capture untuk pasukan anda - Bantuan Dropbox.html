<div><div class="h03-article-text-plank text parbase aem-GridColumn aem-GridColumn--default--12">
<a href="https://help.dropbox.com/ms-my/security/change-admin-rights#levels">Jenis pentadbir tertentu</a><p> boleh menghidupkan atau mematikan </p><a href="https://help.dropbox.com/ms-my/create-upload/dropbox-capture">Dropbox Capture</a><p> untuk pasukan mereka, serta mengurus tetapan kapsyen tertutup untuk Dropbox Capture. Ahli pasukan akan dapat melihat dan menulis komen pada rakaman yang dikongsi di </p><a href="https://capture.dropbox.com/">capture.dropbox.com</a><p> serta menambah rakaman pada mana-mana koleksi pasukan.
</p></div>
<div class="h03-article-text-plank text parbase aem-GridColumn aem-GridColumn--default--12">
<h2>Cara membenarkan atau menyekat penggunaan Dropbox Capture untuk pasukan anda</h2>
<p>Untuk membenarkan penggunaan Dropbox Capture untuk pasukan anda:</p>
<ol>
<li><u><a href="https://www.dropbox.com/ms/login">Daftar masuk ke dropbox.com</a></u> menggunakan kelayakan pentadbir anda.</li>
<li>Klik <b>Konsol Pentadbir</b>.</li>
<li>Klik <b>Tetapan</b>. </li>
<li>Di bawah <b>Aplikasi</b>, klik <b>Keizinan aplikasi</b></li>
<li>Cari “<b>Dropbox Capture</b>" dalam bar carian.</li>
<li>Tanda rait kotak di sebelah <b>Dropbox Capture</b> dalam senarai.</li>
<li>Benarkan atau sekat penggunaan Dropbox Capture:<ul>
<li>Klik butang <b>Benarkan</b> yang berwarna biru untuk membenarkan penggunaan Dropbox Capture.</li>
<li>Klik butang <b>Sekat</b> yang berwarna putih untuk menyekat penggunaan Dropbox Capture.</li>
</ul>
</li>
</ol>
<p><a href="https://help.dropbox.com/ms-my/integrations/app-integrations">Ketahui lebih lanjut tentang menguruskan aplikasi untuk pasukan anda.</a></p>
</div>
<div class="h03-article-text-plank text parbase aem-GridColumn aem-GridColumn--default--12">
<h2>Cara menghidupkan atau mematikan kapsyen tertutup Dropbox Capture untuk pasukan anda</h2>
<p>Untuk menghidupkan atau mematikan kapsyen untuk pasukan anda:</p>
<ol>
<li><u><a href="https://www.dropbox.com/ms/login">Daftar masuk ke dropbox.com</a></u> menggunakan kelayakan pentadbir anda.</li>
<li>Klik <b>Konsol Pentadbir</b>.</li>
<li>Klik <b>Tetapan</b>. </li>
<li>Klik <b>Capture.</b> </li>
<li>Togol <b>Kapsyen Tertutup</b> kepada hidup atau mati. </li>
<li>Klik <b>Save</b>.</li>
</ol>
<p><a href="https://help.dropbox.com/ms-my/create-upload/install-dropbox-capture#captions">Ketahui lagi tentang menggunakan kapsyen tertutup dengan Dropbox Capture.</a><br>
</p>
<h2>Cara menggunakan koleksi dengan pasukan anda</h2>
<p><b>Pasukan Saya</b> ialah ruang kongsian untuk pasukan Dropbox. Anda boleh mencipta folder untuk ahli pasukan bekerjasama bagi menguruskan tangkapan, menambah komen, dan mendapat makluman secara automatik tentang sebarang perubahan. </p>
<p>Selepas anda mencipta koleksi pasukan, tambahkan saja tangkapan dan semua orang yang dikaitkan dengan koleksi itu akan dimaklumkan secara automatik, jika pasukan anda mengandungi 30 orang atau kurang. </p>
<p><b>Untuk mencipta koleksi baru<br>
</b>Untuk mencipta koleksi baru:</p>
<ol>
<li><a href="https://capture.dropbox.com/team"><u>Daftar masuk</u></a> ke Dropbox Capture. </li>
<li>Klik <b>Cipta Koleksi </b>di sebelah <b>Koleksi pasukan. </b></li>
<li>Masukkan nama yang ingin digunakan sebagai tajuk koleksi anda dan klik tanda rait. </li>
</ol>
<p><b>Untuk menghapuskan koleksi<br>
</b>Untuk menghapuskan koleksi:</p>
<ol>
<li><a href="https://capture.dropbox.com/team"><u>Daftar masuk</u></a> ke Dropbox Capture. </li>
<li>Tatal ke koleksi yang ingin dihapuskan. </li>
<li>Layangkan tetikus ke atas nama koleksi dan klik “<b>…</b>”.</li>
<li>Klik <b>Hapus</b>. </li>
<li>Klik<b> Hapus</b> sekali lagi untuk mengesahkan. </li>
</ol>
</div>
</div>