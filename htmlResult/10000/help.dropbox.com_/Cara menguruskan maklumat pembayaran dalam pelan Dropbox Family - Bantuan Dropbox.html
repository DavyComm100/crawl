<div><div class="h03-article-text-plank text parbase aem-GridColumn aem-GridColumn--default--12">
<p>Orang yang membeli pelan Dropbox Family adalah pengurus Family. Semua caj untuk langganan ini akan dicaj kepada akaun Dropbox pengurus Family. Ahli lain dalam pelan tidak boleh melihat atau menukar maklumat pembayaran daripada akaun individu mereka.</p>
<h2>Uruskan pengebilan pelan Family</h2>
<p>Pengurus Family boleh mengakses dan mengemas kini maklumat pembayaran dari tetapan akaun Dropbox mereka.</p>
<p>Dari skrin pengebilan, pengurus Family boleh mengemas kini kaedah pembayaran mereka dengan kad kredit lain atau akaun PayPal, mengubah kekerapan pengebilan daripada bulanan atau tahunan, dan melihat invois dan resit daripada sejarah bil mereka.</p>
<p>Untuk menguruskan pengebilan untuk pelan Family anda:</p>
<ol>
<li><a href="https://www.dropbox.com/ms/login"><u>Daftar masuk</u></a> ke dropbox.com dengan akaun pengurus Family anda.</li>
<li>Klik avatar anda (gambar profil anda atau huruf nama) di penjuru atas kanan.</li>
<li>Klik <b>Tetapan</b>.</li>
<li>Klik <b>Pengebilan</b>.</li>
</ol>
</div>
<div class="h03-article-text-plank text parbase aem-GridColumn aem-GridColumn--default--12">
<h2>Menukar daripada pelan Dropbox Plus kepada Dropbox Family</h2>
<p>Apabila pengurus Family menaik taraf kepada pelan Dropbox Family daripada Dropbox Plus, akaun mereka akan dicaj untuk pelan baru sama ada secara bulanan atau tahunan, bergantung pada kekerapan pengebilan  yang telah mereka pilih. Caj pertama akan diprorata untuk baki masa yang tinggal dalam pelan Plus dan akan memulakan kitaran bil baru.</p>
<p>Apabila ahli keluarga menyertai pelan Family dengan akaun Dropbox Plus atau Professional, akaun individu mereka akan dibayar balik untuk kos yang diprorata daripada pelan asal mereka. Sebagai ahli Dropbox Family, mereka tidak boleh menukar maklumat pembayaran untuk pelan Family, tetapi masih boleh mengakses sejarah bil untuk pelan lama mereka.</p>
</div>
</div>