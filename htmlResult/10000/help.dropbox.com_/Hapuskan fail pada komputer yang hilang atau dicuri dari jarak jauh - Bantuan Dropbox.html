<div>
<div class="h03-article-text-plank text parbase aem-GridColumn aem-GridColumn--default--12">
<p>Anda boleh menghapuskan fail Dropbox anda pada komputer apabila ia dalam talian dari jarak jauh. Fail-fail ini masih akan tersedia di dropbox.com dan peranti lain yang anda gunakan dengan Dropbox.</p>
<p>Untuk telefon dan tablet, anda boleh <a href="https://help.dropbox.com/accounts-billing/settings-sign-in/device-list-remote-sign-out?fallback=true" class="js-qwynlraxz">mendaftar keluar dari jarak jauh</a> dan ia akan memberikan kesan yang sama seperti penghapusan jarak jauh. Semua fail Dropbox anda, termasuk fail yang anda sediakan di luar talian, tidak boleh diakses pada telefon atau tablet sehingga anda mendaftar masuk kembali.</p>
<p><b><u><a href="https://www.dropbox.com/ms/features/cloud-storage/remote-wipe" class="js-qwynlraxz">Belum menggunakan Dropbox lagi? Lihat bagaimana Dropbox memudahkan penghapusan jarak jauh.</a></u></b></p>
<p>Apabila anda melakukan penghapusan jarak jauh fail-fail pada komputer, komputer itu akan mendaftar anda keluar dan berhenti menyelaras dengan serta-merta. Kemudian Dropbox akan cuba membuang sebarang fail Dropbox daripada komputer itu semasa komputer berada dalam talian dan aplikasi desktop sedang berjalan. Fail yang dibuang akan tetap tersedia di mana-mana sahaja anda mengakses fail anda dalam Dropbox.</p>
<h2>Hapuskan fail pada komputer dari jarak jauh</h2>
<p>Untuk menghapuskan fail Dropbox pada komputer dari jarak jauh, <a href="https://help.dropbox.com/accounts-billing/settings-sign-in/device-list-remote-sign-out?fallback=true" class="js-qwynlraxz">ikut langkah-langkah untuk mendaftar keluar dari jarak jauh pada komputer anda</a> dan tandakan kotak di sebelah <b>Hapuskan fail dari Dropbox [Nama akaun] apabila komputer ini dalam talian</b> sebelum langkah terakhir iaitu mengklik <b>Daftar keluar</b>. </p>
<p><b>Perhatian:</b></p>
<ul>
<li>Anda tidak boleh menghapuskan komputer dari jarak jauh yang anda pernah daftar keluar dari jauh sebelum ini. Ia perlu dilakukan semasa pertama kali mendaftar keluar dari jauh.</li>
<li>Setelah penghapusan dilaksanakan, ia tidak lagi akan bersambung ke akaun anda dan tidak boleh dipulihkan.</li>
<li>Ini tidak akan menulis ganti lokasi pemacu keras sebelum ini, jadi ia tidak sama seperti “secure erase”.</li>
</ul>
<h2>Semak status penghapusan jarak jauh peranti</h2>
<p>Anda boleh menyemak status penghapusan jarak jauh sesuatu peranti. <a href="https://help.dropbox.com/teams-admins/admin/remote-wipe?fallback=true" class="js-qwynlraxz">Jika anda pentadbir Dropbox Business, ketahui bagaimana untuk menyemak status penghapusan jarak jauh peranti ahli pasukan anda</a>.</p>
<p>Untuk menyemak status penghapusan jarak jauh:</p>
<ol>
<li><a href="https://www.dropbox.com/ms/login" class="js-qwynlraxz"><u>Daftar masuk</u></a> ke dropbox.com.</li>
<li>Klik avatar anda (gambar profil anda atau huruf nama) di penjuru atas kanan.</li>
<li>Klik <b>Tetapan</b>.</li>
<li>Klik tab <b>Keselamatan</b>.</li>
<li>Di bahagian <b>Sedang Dihapuskan</b> cari peranti dan <b>Status peranti</b>.</li>
</ol>
<p>Gunakan pilihan <b>Sembunyi</b> untuk membuang peranti daripada senarai jika anda tidak perlu menjejaknya lagi. Menggunakan pilihan ini tidak akan membatalkan penghapusan. Jika status penghapusan berubah, peranti itu akan muncul semula dalam senarai.</p>
<p>Dropbox memaparkan <b>Status penghapusan</b> bagi setiap peranti. Berikut ialah petunjuk-petunjuk status yang anda mungkin akan lihat:</p>
<ul>
<li><b>Menunggu:</b> Peranti belum kembali dalam talian dan/atau aplikasi Dropbox tidak berjalan. Selagi kedua-dua syarat ini belum dipenuhi, Dropbox tidak akan dapat menghapuskan folder.</li>
<li><b>Sedang dihapuskan:</b> Dropbox telah disambungkan dengan peranti, dan folder tersebut ketika ini sedang dihapuskan.</li>
<li><b>Berjaya:</b> Seluruh folder Dropbox telah dihapuskan daripada peranti.</li>
<li><b>Gagal:</b> Jika Dropbox tidak dapat menghapuskan mana-mana fail di dalam folder Dropbox, kami akan memberikan laporan yang mengandungi nama setiap fail yang tidak boleh dihapuskan dan sebab-sebabnya. Klik pautan <b>ralat</b> untuk mendapatkan tetingkap timbul dan pilih <b>Muat turun laporan</b> untuk melihat laporan tersebut.</li>
</ul>
</div>
</div>