<div><div class="h03-article-text-plank text parbase aem-GridColumn aem-GridColumn--default--12">
<p>Je kunt bepaalde delen van je video's selecteren om te verwijderen of de video inkorten tot de gewenste lengte.<br>
<b>Opmerkingen:</b></p>
<ul>
<li>Gebruikers van de Dropbox-abonnementen Basic, Plus en Family kunnen video's van vijf minuten of minder bewerken.</li>
<li>Gebruikers van Dropbox-abonnementen Professional, Standard, Advanced en Enterprise kunnen video's van 30 minuten of minder bewerken.</li>
<li>Alleen gebruikers van Dropbox-abonnementen Professional, Standard, Advanced en Enterprise kunnen stopwoorden verwijderen en GIF's maken. </li>
<li>Er geldt een maximale bestandsgrootte van 2 GB voor alle opnames. <br>
</li>
</ul>
<p>Video's bewerken die zijn gemaakt met Dropbox Capture:</p>
<ol>
<li>Open de video via <a href="https://capture.dropbox.com/"><u>capture.dropbox.com.</u></a></li>
<li>Klik op <b>Video bewerken</b> in de rechterzijbalk. <ul>
<li>Je kunt ook de Dropbox Capture-desktop-app openen via de taakbalk (Windows) of menubalk (Mac), met de muis een video aanwijzen en op het schaarpictogram klikken om deze te bewerken.</li>
</ul>
</li>
<li>Gebruik de knoppen onderaan het venster om een deel van je video te selecteren.</li>
<li>Afhankelijk van wat je wilt doen, klik je op <b>Selectie houden</b> of <b>Selectie verwijderen</b>.</li>
<li>Klik op <b>Wijzigingen opslaan</b>. <ul>
<li>Je kunt op elk moment op <b>Annuleren</b> klikken om de oorspronkelijke staat van je video te herstellen.</li>
</ul>
</li>
</ol>
<p>Als de bewerkte video's worden opgeslagen, vervangen ze de originele bestanden.</p>
<p>De namen van de opnames kunnen worden gewijzigd door te klikken op het potloodpictogram rechts van de bestandsnaam.<br>
</p>
<h2>Stopwoorden verwijderen </h2>
<p>Als een video-opname met audio korter is dan 30 minuten, kun je de video automatisch bijsnijden om de 'uhm's' en 'eh's' uit de audio te verwijderen.</p>
<p>Dit doe je als volgt: </p>
<ol>
<li>Meld je aan bij <a href="https://capture.dropbox.com/">capture.dropbox.com.</a></li>
<li>Klik op de opname waaruit je de stopwoorden wilt verwijderen.</li>
<li>Klik op <b>Bewerken</b>.</li>
<li>Klik op <b>Stopwoorden verwijderen</b>.<ul>
<li><b>Opmerking: </b>De functie wordt pas ingeschakeld nadat de video is getranscribeerd en er ten minste 1 stopwoord is gevonden. Na afronding van de transcriptie zie je in het bewerkingsvoorbeeld gele lijnen staan op de plaatsen waar stopwoorden zijn verwijderd.</li>
</ul>
</li>
<li>Klik op <b>Wijzigingen opslaan</b>.</li>
</ol>
<p>Het verwijderen van stopwoorden kan enkele minuten duren, afhankelijk van de lengte van de video.</p>
<h2>Een GIF maken</h2>
<p>Je kunt GIF-bestanden maken met Dropbox Capture.</p>
<p><b>Opmerking:</b> De opname mag maximaal 30 seconden duren. Het maken van een GIF kan enkele minuten duren, afhankelijk van de lengte van de opname. <br>
</p>
<p><b>Op capture.dropbox.com</b></p>
<p>Je maakt als volgt een GIF op capture.dropbox.com:</p>
<ol>
<li>Meld je aan bij <a href="https://capture.dropbox.com/">capture.dropbox.com.</a></li>
<li>Klik op de opname die je naar GIF wilt converteren.</li>
<li>Klik op de pijl-omlaag naast <b>Delen.</b></li>
<li>Klik op <b>Video downloaden als GIF.</b> </li>
<li>Geef het voorbeeld van de GIF weer en klik op <b>Downloaden.</b></li>
</ol>
<p>Je GIF wordt gedownload op je computer. De originele opname in Dropbox Capture blijft ongewijzigd.</p>
<p><b><br>
In de Dropbox Capture-app</b></p>
<p>Je kunt een GIF maken met de Dropbox Capture-app op macOS. Dit doe je als volgt:</p>
<ol>
<li>Open de Dropbox Capture-desktopapp.</li>
<li>Klik op <b>Meer weergeven. </b></li>
<li>Klik op<b> GIF. </b></li>
<li>Kies welk deel van het scherm je wilt vastleggen.<ul>
<li>Klik eenmaal om je hele scherm op te nemen.</li>
<li>Maak een opname van een bepaald deel van je scherm door te klikken en te slepen.</li>
<li>Druk op de spatiebalk om een bepaald venster op te nemen.</li>
</ul>
</li>
<li>Klik op het stoppictogram (wit vierkant in een rode cirkel).</li>
<li>Je GIF wordt automatisch opgeslagen in Dropbox Capture.<br>
</li>
</ol>
<p>De Dropbox Capture-app voor Windows kan op dit moment nog geen GIF's maken.</p>
</div>
</div>